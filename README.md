# RAnalysis

Analisi statistica sulla spesa in ricerca e sviluppo dei diversi paesi UE

L’attività di ricerca e l’accesso alle tecnologie dell’informazione sono riconosciuti come motori fondamentali dell’economia della conoscenza e assumono un ruolo basilare nelle strategie di sviluppo europee. Gli indicatori che misurano questi fenomeni riguardano sia l’input sia l’output delle attività innovative e contribuiscono a migliorare la comprensione del livello di progresso di un paese. In questo elaborato a tal proposito, a partire dai dati Istat degli stati dell’UE, realizzeremo un’analisi statistica al fine di comprendere quanto i diversi paesi dell’area euro “spendono” in ricerca e sviluppo. Ad esempio nel nostro Paese la spesa per ricerca e sviluppo incide per l’1,26 per cento del Pil (2012). Tale valore non è lontano dall’obiettivo Europa 2020 fissato per l’Italia (1,53 per cento), ma è ancora distante dall’obiettivo comune dei paesi Ue, fissato al 3 per cento e superato solo dai paesi scandinavi.
Per l’analisi dei dati utilizzeremo R (http://www.r-project.org), un software open source e multipiattaforma che fornisce un’ambiente dedicato per l’elaborazione statistica e grafica.
